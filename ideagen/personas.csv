customer_persona
"""Tiina viettää kiireistä arkea – hän työskentelee kodistaan käsin ja johtaa 20 hengen tiimiä henkilöstönvuokrausyrityksessä. Elämässään hänellä on sisältöä pyöräilyn, kaupunkilomailun ja perheen kautta. Tiina käyttää Postin palveluita keräilyharrastuksensa takia runsaasti ja häntä välillä harmittaa, kun Posti ei saa toimitettua paketteja oikeaan pakettiautomaattiin tai niitä ei saa palautettua lähettäjälle kivuttomasti."""
"""Markus on perinteinen suomalainen mies. Hän arvostaa omaa rauhaansa, urheilua ja mökkeilyä. Markus asuu omakotitalossa, koska se on hänen mielestään absoluuttisesti mukavin olemisen muoto. Päivänsä hän viettää myyden yrityksille paineventtiilejä ja niiden analytiikkaohjelmistoa. Elämään iloa tuottaa vaimon kanssa aloitettu taidelasikeräily – Facebookin Mariskooliryhmässä viitataan heidän kokoelmaansa El Clasicona. Ensi vuonna Markus aikoo ostaa sähköauton, jos sillä pääsee Lapualle lataamatta. """
"""Benjaminin aloittaa päivänsä kuuntelemalla podcasteja aamupuuron kanssa. Hän opiskelee Hankenissa ja postaa elämästään säännöllisesti sosiaalisen median palveluihin. Hänellä on yli 600 seuraajaa Instagramissa. Iltaisin Benjamin harrastaa kilpapelaamista League of Legendsissä ja kasaa itse tietokoneensa komponenteista, joita hän etsii foorumeilta käytettyinä."""
"""Noora on kunnianhimoinen, hän tietää, että hänestä tulee vielä jotain suurta. Hän opiskelee valtiotieteellisessä, sillä se on portti moneen korkeaan virkaan. Lisäksi hän on intohimoinen frankofiili, sillä kaikki hyvä tulee Ranskasta. Noora pitää itsestään huolta urheilemalla säännöllisesti ja ulkoiluttamalla koiraansa. Hän tilaa paljon tavaraa kotiinsa itselleen ja koiralleen Jamille.  """
"""Elviira joutui lähtemään maailmalle jo varhain, sillä perheen lapsista vain pojille kustannettiin paikka oppikouluun. Hänestä tuli ensin piika naapuripitäjään ja myöhemmin pientilallinen, joka sai onnekseen kasvattaa 5 lasta aikuiseksi ja nähdä heidän saavan omia lapsia jo varhain. Elviira on reipas ja hyväkuntoinen – hiihtäähän hän joka talvi vähintään 1000 kilometriä. Myös hänen puolisonsa on hyvissä voimissa, ja he viettävätkin usein aikaa luonnossa. Joulun aika on erityisen tärkeää Elviiralle ja hän lähettää kaikille vanhoille tutuilleen joulukortin ja -lahjan. """
"""Hans pitää aikaisin heräämisestä, sillä valo on silloin parhaimmillaan. Linnut etsivät ensimmäistä suupalaansa ja hän on kuvaajana etsimässä myös päivän ensimmäistä otostaan. Hans käy paljon vertaiskauppaa ja tykkää vaihdella objektiiveja usein, joten Postin palvelut ovat sitä kautta tulleet tutuiksi. Viikonloppuisin hän on harvoin kotona, sillä silloin on mahdollisuus matkustaa kauemmas kuvausmatkoille – siksi on käytännöllistä, kun elämä kulkee mukana taskussa. """
